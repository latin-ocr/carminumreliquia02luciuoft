XXVII u. 738» -741, 265

minus ipsi lucet, cum illi accenderis& Vna ex re satis praecipit,
ut, quiequid sine detrimento commodari possit, id tribuatur uel
ignoto: ex quo sunt illa communia, non prohibere aqua profluente,
pati ab igne ignem capere, si qui uelit, consilium fidele deliberanti
dare, quae sunt iis utilia, qui accipiunt, danti non molesta': qua
in re iam Plautus uerbum commodare adhibuit Rud. 434 ‘cur tu
aquam grauare, amabo, quam hostis hosti commodat?² conf
Diphil. 62 (GAF ΙΙ p. 561) K Plut. de inuid. et od. cap. 6 p. 538 A.
Studia Lucilii Panaetii philosophi studiis affinia deprehendimus
lib. XXVIII u. 742 seqq.

739. Nonius p. 472, 15 ‘Inpertit Lucilius lib. XXVII “sospi-
-tat inpertit salutem plurima et plenissima''.' Versum emendare
Lachmannus uoluit ita, ut imperatiuum bis restitueret ‘sospita,
inperti salute' e. q. s. At nihil probabilius quam inpertit recte
traditum esse et propter u. 689 et propter Nonii lemma. Itaque
restat ut uerba transponamus ‘sospitat, salute impertit' e. q. s. qui
ordo uerborum etiam in uu. 688. 689 extat.

740. Nonius p. 368, 16 ‘Pernix significat celer. . . . Lucilius
lib. XXVH “fuimus . . . fore'’.' nobis edit. princ: at sententia non
est perfecta. Agitur de beneficii gratia cuiusdam: conf Plaut'.
Gapt. 780 ‘speroque me ob hunc nuntium aeternum adepturum
cibum’ Mostell. 195 ‘stulta es plane, quae illum tibi aeternum
putes fore amicum et, beneuolentem' Terent. Eun. 872 ‘at nunc
dehinc spero aeternam inter nos gratiam fore, Thais’ Publil.
sent. 235 ‘inopi beneficium bis dat qui dat celeriter’: conf Vahle-
nus ad Ennii sat. I 2. Suppleas ueluti ‘beneficium gratumque’.

. 741. Nonius p. 284, 30 ‘Differre, distare. . . . Lucilius lib.
XXVII “tamen aliti uerruca aut cicatrix medius papule differunt'’.’
Restituit Mercerus recte aut priore loco: quod pro medius posuit
uacuus, id non placuit Lachmanno, qui adnotat apud Celsum
(V 28, 18 p. 220, 23 Daremb.) legi ‘Papularum uero duo genera
sunt. Alterum, in quo per minimas pusulas cutis exasperatur, et
rubet, leuiterque roditur: medium habet pauxillo leuius, tarde
serpit' e. q. s. Neque tamen huic uersui quicquam boni adfertur
hac Celsi doctrina. Ego melius scripsi et ita interpretor ‘ulcus
illud appellabitur tamen aut uerruca aut cicatrix melius: nam
papulae aliter sunt comparatae’. Hominem ueluti Campano morbo
insignem adulator dixit papulis eiusmodi neminem offendi: papulae
in prouerbio sunt ap. Senec. de uita beat. 27 ‘papulas obseruatis
alienas, obsiti plurimis ulceribus?

