PRAEFATIO. ADDENDA. OORRIGENDA.

 

Exornari uoluimus primam huius uoluminis paginam imagine
uiri magni magno saeculo nati, Iani Dousae patris, domini de
Noordwyck, cuius ductu et auspicio O. Lucilii reliquiae primum
sunt collectae emendatae commentario enarratae editae a Francisco
filio admodum adulescente anno 1597. Eiusdem ducis ductu et
auspicio urbs Leida populi fideique libertas defensa erat gloriose
contra Hispanos adiuuante oceano anno 1574, qua de re rettulit
P. Bertius in oratione de uita et obitu Iani Dousae Lugd. Bat.
1604 fol. C 1 seqq: idem curator princeps uniuersitatem nouam
Leidensem et bybliothecam auxit regimine et splendidissimo et
saluberrimo. Picturae archetypon seruatur in bybliotheca cuius
praefectus ille fuerat primus Leidensi: comitati et auxilio successoris
Scatonis G. de Vries debetur quod Lucilii commentarium potuimus
prosequi imagine uiri fortis, Scaligeri et doctissimi cuiusque qui
erat fautor et amicus, cuius erga Lucilium merita insignia una-
quaeque fere huius editionis renuntiat pagina.

De ratione et dispositione editionis disputauimus in prae-
fatione et in prolegomenis uoluminis prioris. Commentario
reseruauimus disputationem de sede fragmentorum ubicumque in
codicibus nonnullis deterioris notae librorum numerus traditus est
corruptus: qua in quaestione tamen grauissima quaeque posuimus
etiam in' apparatu critico. In interpretatione eam legem sumus
secuti, ut uerba salua et sana esse statueremus, si numeri uersuum
erant salui. Nempe raro uerba corrumpi posse arbitramur saluis
numeris. Quae ratio inprimis ualuit in uersibus 1138â€”1142
constituendis. Opere ad umbilicum adducto Lindsayi Nonius
emissus est quo uti potui in adnotatione critica et in commen-
tario. Sed nititur mea editio editionibus Nonii prioribus neque
Lindsayum secutus sum ubi hic discrepabat a prioribus illis.
Praeterea et codicum aestimatio et ratio critica et ratio metrica
quam secutus sum differt magnopere mea ab illius rationibus.
Neque enim sitast uel abest pro duabus breuibus in hexametro
poni arbitror neque anapaestos apud Lucilium inueniri credo neque
Florentini codicis lectionibus confido similia. Qui quod modo
rettulit de uolumine huius editionis priore Deutsche Litteratur-

