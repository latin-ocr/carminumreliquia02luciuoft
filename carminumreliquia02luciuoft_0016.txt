SUPPLEMENTUM CAPITIS DE NONIO. j

Etsi in prolegomenis uoluminis prioris p. LXXXV seqq'.
’ rationem dilucide exposuimus qua usus facile quiuis uersus Lucilii
unde sumpserit Nonius statuere possit, tamen, quo rectius hoc
commentario utatur lector, tamquam supplementum illius capitis
de Nonio tabula proponendos duxi locos omnes, quos e grammaticis
a Nonio sumptos esse demonstrari poterit. Quod factum esse
cognosci duobus indiciis l. S. s. indicaui: in libris I——XXV quos
uersus we· Lucilio ipso petiit, eos affert post uerba Lucilius
satyrarum lib. I e. q. s.; quos uersus e grammaticis sumpsit, eis
praeponit ueluti Lucilius lib. Ι e. q. s. uel Lucilius. Libros tamen
XXVI—xxx affert cum praeponit tantummodo Lucilius lib. XXVI
e. q. s.: itaque in his libris illo signo uti non poterimus. Quare
alterum quod illic indicaui indicium in his libris erit adhibendum.
Quae interpretamenta tam puerilia et absurda sunt, ut nemo
grammaticus ea ponere potuerit in cartis, ea Nonio sine dubio
tribuemus, qui Lucilii librum inspexerit ipsum: quae pertinent ad
uocabula rara et obscura, ea ex grammatico libro sumpta esse
est probabilius. Eadem ratione una cum illa priore poterimus
uti in libris I—XXV. Veluti legas quaeso singula lemmata
libri XXVI. Ineptias intellegis addi ineptiis. Quis grammaticus
umquam tam insulsus fuit ut interpretatione ornaret uerbum
constat: conpositum est. Lucilius lib. XXVI (635) ‘principio
physici omncs constare hominem- ca: anima et corpore dicimt'? uel
sumere: suscipere. Lucilius lib. XXVI (620) ‘hunc laborem sumas,
laudem qui tibi ac fructum ferat'? Tales uero interpretationes
apud Nonium ad uersus e libris XXVI—XXX petitos adscriptae
fere sunt ubique. Itaque locos e libris XXVI—XXX e Lucilio
ipso sumptos esse fere omnes probabile erit, quod factum esse
reuera ea re fit probabilius, quod ex his V libris perraro addito
numero librorum a grammaticis uersus adferuntur: e libris XXVI
XXVII ne unus quidem adfertur, e libro XXVIII uu. 782 seqq.
a Probo, e libro XXIX unus 836 a Charisio, e libro XXX soli ·

’ uu. 1010. 1067 traditi sunt apud Priscianum, 1054 unus a

