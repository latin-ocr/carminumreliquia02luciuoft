x u. sss—ass. 147

adiciatur flagitat sensus. neque codices deteriores quod habent
interpolatori debetur, ne qui quod Dziatzko proposuit non potest
vcommendari consuetudine sermonis Latini (coanleckeisenus Philolog.
H 1847 p. 68). Ne in exordio uersuum plerumque poni apud
Plautum adnotat Lorenzius ad Mostell. 75.'÷Magnifice, i. e. μεγαλο-
πρεπῶς (Quintil. IV 2, 61. 62), sicuti Plato conuiu. p. 199 O
ἐπειδὴ καὶ τᾶλλα καλῶς καὶ μεγαλοπρεπῶς διῆλθες. Interlocutor
Lucilii suam laudat artem: ‘At ego’, inquit, ‘magnus sum poeta,
qui illum in ‘arce bouem descripsi magnifice'. Similiter Horatius
de arte poetic. 14 seqq. ‘inceptis grauibus plerumque et magna
professis purpureus late qui splendeat unus et alter adsuitur
pannus, cum lucus et ara Dianae et properantis aquae per amoenos
ambitus agros aut fiumen Rhenum aut pluuius describitur arcus.
sed nunc non erat his locus'..ide1n 416 ‘nunc satis est dixisse

“ego mira poemata pango: occupet extremum scabies'’ . . . ut
praeco, ad mercis turbam qui cogit emendas adsentatores iubet
ad lucrum ire poeta, diues agris, diues positis in faenore nummis'·
uide ad incert. ιι. 1282 seq.

389. Nonius p. 235, 2 ‘Aptum rursum conexum et conliga-
tum signifieat. . . . Lucilius satyrarum libro X “consellas quoque
ualidis in funibus (praeualidis in funibus “uetus liber'' F. Dousae)
aptas”.' Vetus iste liber Dousae si recte ille tradidit correctus
erat a uiro docto saeculi ut uidetur XV. Tonsillas recte agnouit
Iunius. Vocabulum explanant Isidor. orig. XIX 2, 14 ‘Tonsilla
uncinus ferreus uel ligneus, ad quem in litore defixum funes
nauium illigantur. De quo Ennius’ (annal. u. 499 V). Festus
p. 356 M ‘<Tonsillam ait ess>e Verrius palum dolatum —- —
cuspide praeferratum ut existi<mat> — configi in litore nauis
re<liqcmdae> causa. Pacuuius in Medo (218 R) -— ——- <Accius in
Phi>nidis (574 R): utriusque tragici uersus corrupti sunt. Paul.
Fest. p. 224M ‘Prymnesius palus (incert. u. 1371) ad quem
funis nauticus religatur, quem alii tosillam dicunt'. Itaque funis
ille Graece dicitur πρυμνήσιος κάλως siue πρυμνήσιον, quo puppis
ad terram religatur unde ἐπίγεια eiusmodi rudentes appellabantur.
Homerus ι 136 ἐν δὲ λιμὴν εὔορμος, ἵν’ οὐ χρεὼ πείσματός ἐστιν,
οὔτ’ εὐνὰς βαλέειν οὔτε πρυμνήσι’ ἀνάψαι ubi uide ueteres et huius
aetatis interpretes. Tonsilla uero palus est praefer-ratus ιιι litore
fixus ubi πρυμνήσιον alligatur: quo fit ut quieta et secura sit
nauis tuta a fluctibus et uentis (u. 390). Vnde Euripides ait
Med. 768 οὗτος γὰρ ἀνὴρ ῃ μάλιστ’ ἐκάμνομεν λιμὴν πέφανται τῶν
ἐμῶν βουλευμάτων ἐκ τοῦδ’ ἀναψόμεσθαι πρυμνήτην κάλων.
Hercul. 478 ὡς ἀνημμένοι κάλως πρυμνησίοισι βίον ἔχοιτ’ ευδαί-
μονα AP ΧΠ 159 ἐν σοὶ τάμά, Μυΐσκε, βίου πρυμνήσι’ ἀνῆπται
Polyb. ΠΙ 46, 3 την δ’ ἀπὸ τοῦ ῥεύματος πλευρὰν ἠσφαλίζοντο
τοῖς ἐκ τῆς γῆς ἐπιγείοις εἰς τὰ περι τὸ χεῖλος πεφυκότα τῶν

10*

