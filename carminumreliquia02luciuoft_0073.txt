11 u. 87—89. 41

Scaliger scripserit ‘cur est factum? quo conicis istucP’ Ribbeckius
GLF¹ p. LXXII ‘cur est furtum? quor conicis istucP’ Nam
structura uerborum explicatur exemplis multis in Draegeri syntaxi
l. L. histor. Π2 p. 227 congestis ueluti Cic. Tusc. IV 64 ‘percommode
factum est, quod eis de rebus primo et proxumo die dispu-
tatum est’. ad Att. XVI 15, 1 ‘Noli putare pigritia me facere,
quod non mea manu scribam’. Conicere quid -sit Afranii indicat
uersus (GRF⁸ p. 243 VI VH R) ‘nam ut signa indicant, Hi conie-
cere uerba inter sese acrius —- Noli mea mater me praesente cum
patre conicere’. Hor. serm.I 4, 79 ‘unde petitum hoc in me iacis?'

88. Cicero de fin. bon. et mal. I 3, 8 ‘Res uero bonas, uerbis
electis grauiter ornateque dictas, quis non legat? nisi qui se
plane Graecum dici uelit, ut a Scaeuola est praetore salutatus
Athenis Albucius. quem quidem locum cum multa uenustate et
omni sale idem Lucilius, apud quem praeclare Scaeuola “Graecum
. . inimicus”.' Exponit his uersibus Scaeuola reus iudicibus
quare factum sit ut Albucius se accusarit causamque aperit
omnem inimicitiarum accusatoris. Qui haec fere enarrat ‘praetor
cum Athenas urbem ingrederer, obuiam it me salutatum qui ibi
degebat T. Albucius perfectus Epicureus et Graeculus, pallio
amictus et crepidis indutus. Is aut dixerat quondam per collo-
quium aut scripserat in chartis suis philosophicis (de quibus conf
Fronto p. 114, 1 N) sese malle Graecum dici quam ciuem
Romanum aut municipem Latinum centurionum crassorum et
indoctorum quorum Vlubris aut Formiis summa erat potestas et
auctoritas. Itaque cum me salutasset aduenientem Latine, ego,
‘tu’‚ inquam, ‘Albuci, quia patris Latini et laris oblitus Graecum
te dici maluisti, quam Romanum aut Latinum, Athenis Graece,
te cum ad me salutatum accedis, saluto: chaere, inquam, Tite’.
Tum VI mei lictores, cohors praetoria omnis et reliqua quae
comitabatur me praetorem corona quasi chorus audito endosimo
coryphaei ‘chaere Tite' conclamarunt. Hinc, iudices, hostis mihi
est iste, hinc inimicus? Graecum] fuit Τ. Albucius perfectus
Epicureus: quare mirum non est eum et Graecum dici malle
quam Romanum et Athenis se commorari quam Romae, si memineris
quanta religione Epicurei magistri et patriam et domus hortique
reliquias uenerati sint (Lucr. VI 1-8 Oic. epist. ΧΙΠ 1): idem
eadem de causa postea fecit T. Pomponius Atticus Epicureus.
Nempe docuerat siue Epicurus siue Epicurei uel deos τὴν Ἑλλη-
νίδα . . . ἔχειν διάλεκτον fragm. 356 Vseneri. — Romanum atque
Sabinum] lepide duo coniunxit nomina quo ciuem Romanum
significet moribus Sabinis (Hor. epod. 2, 41 LucanII 368) Numae-
que institutis qui utatur: conf Mommsenus Die Tatiuslegende
Herm. XXI 1886 p. 570 seqq. ---

89. municipem Ponti, Tritani centurionum praeclarorum

