111 u. 102—107‚ 49

posita prope Mylas Lucilium adiisse, quia ex Sicilia in illas
insulas etiam hodie Mylis traiectus est commodissimus XIX fere
m. p. (Strab. VI p. 277). De Dianae Facelinae templo Schneide-
winus egit in libro ‘Diana Phacelitis et Orestes apud Rheginos
et Siculos' Gottingae 1832 Studniczka Mitteilungen d. d. arch.
Inst. zu Rom III 1888 p. 295 seqq. Vibius Sequester in fluuiorum
catalogo Geogr. Lat. min. p. 150, 24 Riesei ‘Phaetelinus (ita cod)
Siciliae iuxta Peloridem confinis templo Dianae'. Quod templum
prope Ἀστεμίσιον πολίχνην βραχυτάτην situm fuisse Appian. b. c. V
116 extr. edocemur: locum neque fama celebrem neque aliqua re
memorabilem non memorasset poeta, nisi praedia eius prope hoc
templum posita fuissent inter Facelinum fiumen et Messanam.
Eundem locum Silius XIV 260 spectat cum enumerans populos
Siculos ‘dedit mille Thoanteae sedes Facelina Dianae’ (conf
Holmii hist. Sicil. I p. 345). Venisse igitur poeta uidetur mari-
timo itinere primo die Palinurum Puteolis, altero ad Vibonensem
sinum, inde prope Liparas nauigando Artemisium petiit: inde
rediturus Romam petiit Messanam, ubi commodius quam Arte-
misii nauem omni tempore potuit inuenire. In re incerta nos
utemur itinerario quod Ouidius metam. XV 706 seqq. commode
exhibet, dum nauis illius cursum describit, quae cauto et anxio
remigio Aesculapii serpentem Epidauro Romam deuehat ‘euincitque
fretum Siculique angusta Pelori Hippotadaeque domos regis
(i. e. Aeolias insulas siue Liparas), Temesesque metalla, Leucosiam-
que petit tepidique rosaria Paesti. inde legit Capreas prommltu-
riumque Mineruae. De situ locorum uide Ricardi Kieperti form.
orb. antiqui tab. XIX Berol. 1901.

105. Nonius p. 279, 18 e poeta ipso ‘Deponere est desperare3
unde et depositi desperati dicuntur. Lucilius satyrarum lib. III
“Symmachus . . . depositus bubulcus exalans . . . agebat”.' Idem
p. 38, 26 ex grammatico ‘Expirare dictum est uel ab spiritu
effuso uel ab spiraminibus. Lucilius lib. ΙΠ “exspirans . . .
agebat''.' In editione Lucilii qua utitur Nonius p. 279 glossa
exalans expulerat genuinam lectionem quam auctor Nonii grammati-
·cus seruauit p. 38: conf prolegg. p. OXII. Poeta meditatur de
necessitate itineris futuri: bubulcum suum pthisicum et decrepitum
esse animamque agere per litteras acceperat. Quare fundum suum
se uisere debere quo rectius omnia fiant. Symmachi mortui
successor fuisse uidetur ille bubulcus, quem memorat libro XV
u. 512. Nomina Graeca indicant praedium poetae in regione
Graeca, i. e. in Sicilia (uide ad XXVI u. 667) situm fuisse.

107. Nonius e grammatico p. 266, 26 ‘Conmodum, integrum,
totum. Lucilius “bis quin actoyena . . . atque OO’'.’ Versum a
Scaligero emendatum uerissime hic posuit Ι. Dousa. Quem ut
intellegas, considerandum est non stadia, sed milia passuum dici

Lucilii rell. ed. Manx. 11. 4

