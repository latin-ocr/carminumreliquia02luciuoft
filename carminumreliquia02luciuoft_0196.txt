164 xm u. 438—440. -

omnia disyllabo constat Vergilii uersibus (Aen. VI 33 georg. IV ’
221 ubi uide interpretes), ubi item in exitu uersus ponitur qua
sede uersus Lucilium synizesin sicuti alios admisisse apparet u. 328.
Itaque Lachmannum sequi melius esse nunc arbitrati sumus: uide
indic. gramm. s. u. synizesis. — Dominium appellatur non quoduis
conuiuium, sed epulae sollemnes hominum nobilium ad quo's
conuersus Cicero Verr. ΙΙΙ 9 ‘huius argento dominia uestra, huius
signis et tabulis forum comitiumque ornari?' Gell. Π 24, 2

'‘senatus decretum uetus in quo iubentur principes ciuitatis,
qui ludis Megalensibus antiquo ritu mutitarent, id est mutua
inter sese dominia agitarent, iurare . . . non amplius in singulas

cenas sumptus se esse facturos quam centenos uicenosque aeris'
e. q. s. Neque obscurum est quo spectet Lucilii uersus: ‘primum’,
inquit, ‘non singula, sed omnia conuiuia collegiorum et sodalicia
ipsa tollant’ qui luxuriam et annonae caritatem tollere student.
Nam illae collegiorum cenae causa et origo sunt luxuriae et
sumptus: Varro rer. rust. ΙΙΙ 2, 16 ‘sed ad hunc bolum (id est
lucrum ex turdis diuemlitis factum) ut peruenias, opus erit tibi
aut epulum aut triumphus alicuius, ut tunc fuit Scipionis Metelli,
aut collegiorum cenae, quae nunc innumerabiles excandefaciunt
annonam macelli’ e. q. s. Reuera ‘L. Iulio O. Marcio consulibus
(69οβ 64) . . . senatus consulto collegia sublata sunt quae aduersus
rempublicam uidebantur esse post † nouem deinde annos
quam sublata erant P. Clodius tr. pl. lege lata restituit collegia
(696s58)’ auctore Ascon. in Pison. p. 6, 2OKS. Anno 698s56
‘senatus consultum factum est, ut sodalitates decuriatique discede-
rent’ (Cio. ad Quint. fr. ΙΙ 3, 5).

440. Nonius p. 216, 17 ‘Ostrea . . . neutri . . . idem lib..XIII
“hoc . . . empta''.' Anno 639s115 conchylia M. Aemilius Scaurus
consul traditur ademisse cenis lege sua sumptuaria: ‘glires quos
censoriae leges princepsque M. Scaurus in consulatu non alio modo
cenis ademere <ac> conchylia aut ex alio orbe connectas aues’
(Plin. nat. hist. VIII 223). Sed consulem omnia omnino conchylia
mensis adhiberi uetuisse credi nequit, quia legibus sumptuariis et
Italici tenebantur (Macrob. III 17, 6) et homines ad oram mariti-
mam habitantes arcere isto cibo insanum erat. Agi uidetur
tantummodo de nimis pretiosis ostreis et de conchyliis luxuriae
causa ad cenam comparatis extraneis et transmarinis sicuti 1. s.
de auibus eiusdem generis: item postea censores unguenta exotica

” et uina Graeca oppressere (Plin. l. s. XIII 24 XIV 95). Sed in

cena qui milibus nummum ostrea empta dabit, is et Fannia et
Licinia lege tenetur quae ne festis quidem diebus plus quam
centenos aut ducenos asses impendi in cenam passae sint (Gen. II

24, 5. 7 Macrob. III 17, 9). De turbis lege illa Aemilia sumptuaria
lata anno 639s115 Romae factis uidetur hoc libro actum esse

