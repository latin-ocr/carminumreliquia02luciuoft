158 ,XI u. 418—422.

quenalem. Similis huius Opimii fuit Q. Fabius Maximus Allobro·
gicus quo ‘adulescente nihil magis infame, nihil eodem sene ornatius
aut speciosius illo saeculo nostra ciuitas habuit’ Val. Max. VI 9, 4.

421. Eandem quam Cicero hic enarrat fabulam Lucilium
quoque enarrasse id est Lucilii satura usum fuisse Ciceronem non
uno argumento indicatur. Nam uterque scriptor adulescentem
Opimium male audisse tradit, uterque uocabulo famosus utitur,
denique extrema Ciceronis uerba facile efficiunt heroum ‘nam
uetuit me ad famosas accedere mater'3 adde quod accedere ad
inprimis Lucilianum est ut lib. II u. 92 VII u. 287. Sicuti Granii
ita alius hominis festini iocos duos uel tres narrauerat Lucilius
qui quo nomine fuerit nominatus parum constat: Eyilius uulgo
scribitur apud Ciceronem, ubi codd cecilius. De gente Egilia tamen
non constat, Eyrilius Ellendtius in adn. critica proposuit3 facilius
scribas Icilius (Ἰκέλιος Appian. b. c. IV 27 med. et extr.) et Icilia,
nisi Nonius p. 198 haberet Decilla: quod si recte traditum est,
homo ille festinus fuit Decius quidam, priore 1000 datiuus apud
Ciceronem est interpolatoris. De feminino genere uide interpretes
ad Horat. serm. I 8, 39.

4⁶22. Nonius p. 276, 23 ‘Damnare est exheredare. Lucilius
satyrarum lib. XI “cassius gaius . . ..actorem (sextorem Guelferby-
tanus) furiwmque hunc tullius quem index (iudex olim impressi). . .
omnes''.' Verbis et damuati alii omnes intellegitur multos here-
dipetas sordidi hominis alicuius, qui antea debuit esse sine dubio
nomine suo nominatus, et gratiam et rem petiisse. Itaque cum
postea legatur accurate nominatus Tullius Quintus Iudex, is non
potest esse ille qui antea iam memorabatur accurate et testa-
mentum fecit sed Q. Tullius reuera iudex erat ad quem lis fuerat
delata: adde quod teste leiano lib. sing. regul. XXI ‘illa autem
institutio “heredem instituo, heredem facio” plerisque improbata
est’: quare hoc loco rectius de iudice cogites quam de eo qui
testamentum scripsit. Narrauerat Lucilius: ‘Mortuus erat prae-
diues ille. Multi multis argumentis prolatis et tabulis ad iudicem
sese heredes esse clamabant uiri honesti et probi. At quid factum
est? Quis uictor euasit? Cassius, Gaius homo hic sordidissimus:
hunc Tullius iudex heredem facit, et reliqui omnes damnati sunt,
i. e. causa ceciderlmt et litem perdiderunt. Quae si recte con-
stituta sunt, grauissimum hi uersus sunt testimonium Lucilii
aetate id est tempore fere Iugurthini belli nondum apud centum-
uiros hereditatum lites actas esse qua de temporis quaestione conf

’ Wlassakius in Paulyi-Wissowae encyclop. s. 11. centumuiri I. Nam

accuratius annum definire non licet quo iudicium illud Tullii
fuerit factum: sed Lucilii memoria sactum esse apparet. Potuit
poeta scribere et Gaius Cassius hic et Cassius, Gaius hic qui
scripserat L. Cotta, Q. Opimius: sed uoluit hominem distinguere

