154 XI u. ,ιιι-412.

rusticitatem Tincae Hortensius quoque orator riserat ut Quintilianus
auctor est I 5, 12. Quo libro Lucilius Crassi et Granii con·
uiuium enarrarit, non constat: tamen libro XX hoc factum esse
probabile esse diximus prolegg. p. XLIX: uide ad lib. XX u. 568
incert. u. 1180. 1181. Π u. 95. Granium Cicero commemorat
praeterea epist.IX 15, 2 de orat. Π 244. 254. 281. 282 pro
Planc. 33, quo loco Granii dictum in consulem P. Nasicam anno
643s111 et alterum quoddam in M. Drusum anno 663s91 cum
fuerit tribunus plebis memoratur: unde apparet per quattuor
‘lustra floruisse praeconis dicacitem. Graniorum familia Puteolis
oriunda erat (CIL I 577 Cic. in Verr. V 154 Caes. b. c. III 71, 1).
Dicacitatem praeconum commemorant multi scriptores (Quintil. X
1, 8): lepidissime eam describit Apuleius metam. VIII 23 extr.
‘tunc praeco diruptis faucibus et rauca uoce saucius in meas
fortunas ridiculos construebat iocos’ e. q. s. iam secuntur praeconis
ioci, cuius extremum exscribam (cap. 25): ‘at praeco “ueruecem’',
inquit, “non asinum uides . . . nam si faciem tuam mediis eius
feminibus immiseris, facile periclitaberiS, quam grandem tibi
demonstret patientiam’'. Sic praeco lurconem tractabat dicacule,
sed ille . . . “at te’' inquit, . . . “cum suo Adone Venus domina
caecum reddant, qui scurrilibus iam dudum contra me uelitaris
iocis’' ’ (Martial. I 85). Lucilius narrat poesi sua se occupatum
siue amici aduentu siue alia quadam re, cum nouissimum Granii
dictum uersibus effingeret, conturbatum esse. Gallonii praeconis
cenae luxuria (incer-t. u. 1238), Granii iocis celebres fuere, uide-
licet hominum infimi ordinis sed quaestu suo diuites qui erant
facti ut uel Crassi apud eos cenarent. Similis Granii erat Sex.
ille Naeuius de quo oio. pro Quinct. 11 ‘nam neque parum
facetus scurra Sex. Naeuius neque inhumanus praeco est umquam
existimatus. Quid ergo est? Cum ei natura nihil melius quam
uocem dedisset, pater nihil praeter libertatem reliquisset, uocem
in quaestum contulit, libertate usus est, quo impunius dicax
esset’. — conicere in uersus] Graeci dicunt ueluti ἐντείνειν δὲ
καὶ ταῦτα εἰς μέτρον ποιητάς τινας (Strabo IX p. 419), similiter
ὅτι τὸ πληθυντικὸν εἰς τὸ μέτρον οὐκ ἐμπίπτει (Strabo XIV p. 661
extr.) — Inter annos u. c. 638—644 a. Chr. 116—110 quo
tempore lib. XI compositus est, clarissimum erat sine dubio dictum
illud Granii de quo Cicero pro Planc. 33 ‘Consuli P. Nasicae
(armi 643s111) praeco Granius medio in foro, cum ille edicto
iustitio domum decedens rogasset Granium, quid tristis essct, an
’ quod reiectae auctiones essent: “Immo uero”, inquit, “quod
legationes'’ ' (Sallust. Iug. 28, 2): quod dictum dubito an Lucilius
hoc loco narrarit qui u. 418 Iugurtinos eadem acerbitate carpat,
qua Granius illo dicto significarat pecuniosis Iugurthae legationibus
reiectis reculam Romae uulgo minus prospere augeri.

