414 incert. sed. u. 1300—1304.

πρεσβύτην καὶ ἀμειδῆ. ἀγέλαστος antiquum uocabulum Atticum
(Hymn. Cer. 200 Aeschyl. fragm. 290 N) Plutarchus adhibet Cicer.
cap. XXXVIII med.

1301. uide ad lib. V u. 213.

1302. Isidorus orig. XVII 7, 27 ‘Suberies arbor, ex qua
ualidissimas cortex natatorius extrahitur. et ideo appellata eo
(nomine) quod fructus eius sues edunt: porcorum enim alimenta
⁴sunt non hominum, et dicta suberies quasi subedies’. Festus
p. 294, 15 ‘————— ex qua cortex Lucilius —--- ---- ti hiber-
nacu --w—J. Quem locum iure Festi editores supplerunt ex
Isidori uerbis s. s. Itaque Lucilii uersus continebat uocabulum
suberies quod alibi non inuenitur, formatum fuerat a poeta ad
similitudinem substantiui materies. Praeterea quartum et quintum
pedem hexametri oppleuerat hibernacula uocabulum neque dubita-
uerim quin milites Romani illa materie usi exaedificarint apud
poetam hibernacula sua quo uocabulo solent casae ipsae quibus
utebantur in hibernis appellari. Neque porro dubium erit quin
in Hispania terra ea regione qua Numantia et Palantia sita
erant oppida illa hibernacula fuerint posita. Nam etiamnunc et
in Lusitania et in Estremadura superiore suberies arbor plurima
nascitur: nasci eam in Hispania qua in terra hodieque celeberrimae
corticum sunt fabricae ex silentio Plinii colligas qui nat. hist.
XVI 34 de subere ‘usus eius . . . cadorum obturamentis‚ praeterea
in hiberno feminarum calceatu . .. sunt et qui feminam ilicem
uocent, atque, ubi non nascitur ilex, pro ea subere utantur in
carpentariis praecipue fabricis, ut circa Elim et Lacedaemonem.
nec in Italia tota nascitur aut in Gallia omnino': conf Hehnii
librum de plantis et bestiis domesticis edit. VI 1894 p. 559.
Scripsit poeta hoc fere modo ‘siluisque propinquis suberiem largam
nacti hibernacula ponunt’. .

1303. Paulus p. 276, 13 ‘Remillum dicitur quasi repandum'.
Festus p. 277, 20 ‘Re Lucilius “suda ν - remilinm''‚ et
Afra<nius (423 R) co>xeudice pergam <remillo>”.' Suda
uentorum sunt flamina (lib. XXIX u. 871) uel tempestas ita
appellatur: remillum quod repandum adiectiuo enarrat grammaticus,
sicuti repandum lib. V u. 212, et remillum in uersu s. s. Afranii,
item in hoc uersu ad corpus hominis uel animalis pertinere
conicias: ‘tergo delphina recuruo' Ouid. fast. H 113. Itaque
- talem fere uersum constituas: ‘sudaque delphini tergum fouet
aura remillum’.

1304. Varro de lingua Latina libro VH 47 ‘Apud Lucilium
. . et “sumere te atque amian’' piscium nomina sunt, eorumque
in Graecia· origo'. Paul. Fest. epit. p. 21, 9 ‘amian genus piscis'.
Agitur de amia Athen. VII p. 277 F seqq. Sotad. OAF H
p. 448, 26 Κ, Penthemimerem recte traditam non est cur mutemus:

 

 

