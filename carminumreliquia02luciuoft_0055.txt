1 u. 45—48. 23

fuisse uersum aut e libro Ι quod probabilius esse arbitror aut
e libro 11 declarat ordo expositus in tabula prolegg. p. XCV.

46. Charisius GL I p. 98, 3 Κ (GL VH p. 294, 22 Κ) ‘Vultur
dixit Vergilius in VI, sed et uulturius Lucilius in I.' Lupum
uulturium dici admodum probabile est. Iudices auro corruptos
dicit uulturios togatos Apuleius met. X 33 et sicuti Piso teste
Cicerone in Pis. 38 ‘appellatus est . . . uulturius illius prouinciae’,
ita potuit Lupus merito appellari, qui consularis repetundarum
crimine oppressus est auctore Valer. Max. VI 9, 10. Sed omnium
probabilissimum est de cibi auiditate et uoracitate uocabulum
esse intellegendum sicuti apud Plautum Oapt. 844 Ergasilum
edacem uulturium appellat rex eius: conf Brixius ad Trin. 100.

47. Scholion aut e commentario in Lucilii lib. I patet esse
sumptum aut e libro Ι ipso: conf prolegg. p. XXXVI.

48. Diomedes GL I p. 486, 11 Κ ‘alii autem dictam putant
a lege satura, quae uno rogatu multa simul conprehendat, quod
scilicet et satura carmine multa simul poemata conprehenduntur.
cuius saturae legis Lucilius meminit in primo “per satyram. . .
legibus soluat''.' (Gonf prolegg. p. XV). Ex eodem auctore
glossas Graecolatinas GGL H p. 179 a 9: ‘satura νόμος πολλὰ
περιέχων’ 376, 67 ’νόμος πολλὰ περιέχων lex per saturam' sumptas
esse quo Diomedes 1. s. s. utitur apparet. Eundem adhibuit Festus
p. 314: ‘Satura . . . et lex multis aliis legibus conferta’ qui haec
uerba ex oratione T. Anni Lusci habita anno 621s133 (Meyeri
ORF edit. alt. p. 162) exemplo adfert: ‘Imperium quod plebes
per saturam dederat id abrogatum est': quae Festus deinde
adtulit C. Laelii uerba ex ea oratione quwm pro se dixit quae quo
anno habita sit ignoratur, ea periere· a librario omissa una cum
nomine Sallustii: huius enim uerba et apud Diomedem 1. s. s. et
apud Festum exemplo adferuntur Iug. 29, 5: ‘dein postero die
quasi per saturam sententiis exquisitis in deditionem accipitur.’
Et in Lusci oratione et in Lucilii uersu per saturam non iam
significat leye in saturam lata (CIL I 198, 7 2) sed usurpatur ea
locutio in plebiscitis temere et inconsiderate factis ut apparet:
nam apud Lucilium intellegi non posse quomodo aedilis aliquis
fiat a populo per legem saturam iure adnotat Mommsenus de
iure p. R. ΠΙ 1 (1887) p. 336, 5: neque tamen coniunxerim per
saturam cum soluat, qua coniunctione factum tantum non foras
expellitur. Sallustius 1. s. s. hanc locutionem ueteres scriptores
secutus item adhibuit aduerbii loco, sententias temere et festinanter
dictas cum indicaret. Cuius auctoritatem multi in hac re sunt
secuti ueluti auctor panegyrici anni 311 (VHI cap. 11) ‘neque
enim quasi per saturam confundenda sunt tanta beneficia’,
Charis. p. 194, 21 ‘omnia quasi collata per saturam’, Ammian.
XVI 6, 3 ‘tamquam per saturam’, Digest. praef. 11 (Omnem

