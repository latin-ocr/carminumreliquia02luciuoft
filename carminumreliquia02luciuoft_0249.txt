XXII u. 581—583. . 217 ’

nis, sequi malui adiectiua feminina illa ‘extincta est uel mortua’:
quibus deducimur ad Seruii comm. in Verg. Aen. IV 384 ‘sequar
atris ignibus absens' ubi adnotatum est ‘absens quasi mortua, ut
(IX 215) “absenti ferat inferias” '‚ in cod Floriacensi (F)
‘absens id est mortua’: quod uocabulum apud Lucilium su-
spicor extitisse. De absens pro mortuus posito conf Loewe Gloss.
nomin. p. 213 et editt ad Plaut. Oasin. prolog. u. 20. Solent La-
tini usurpare absens simili qua Lucilius posuit ratione: Plaut.
Rud. 742 ‘o filia mea, quom hanc uideo, mearum me absens
miseriarum commones' Cic. pro Mil. 97 ‘esse hanc (gloriam) unam,
quae breuitatem uitae posteritatis memoria consolaretur, quae
efficeret, ut absentes adessemus, mortui uiueremus’ Vitruu. VII
prooem. 8 ΙΧ prooem. 17. Ouid. met. XV 868 ‘tarda sit illa dies
et nostro serior aeuo, qua caput Augustum, quem temperat, orbe
relicto accedat caelo faueatque precantibus absens’ Eurip. Hec. 312
ἐπεὶ δ’ ἄπεστι Parisin. 2712, ἐπεὶ δ’ ὄλωλε reliqui. abiit pro mortuus
est Lucilius posuit lib. XXX u. 1093. Pacilius nornen Oscum in
titulo Nolano (125 de Planta) Paakul. Fuit Lucilii poetae fidelis
arcarius (RG VII 2 p. 1122, 4W) quem inter multos primum
enumerat qui extincti sunt: patrem appellat honorifice. Paceilius
CIL VI 36029: at credibile non est poetam Pacilius posuisse
trisyllabon facile quod potuit uitare (uide ad lib. VI u. 261).
Itaque et hic et lib. VI l. s. melius erit statuere quantitatem
syllabarum in nominibus propriis inprimis in municipalibus parum
constare poetis.

582. Nonius ex grammatico p. 215, 5 ‘Nasus . . . neutri . . .
idem lib. XXII “nasum . . . serene pedes (pedes dicic L m. 1)’'.
Nepos dici et femina potest' e. q. s. Iunius scripsit suraeue pe-
desue. Lachmannus suraene pedesne, Muellerus soeraene pedesne
maluit scribi. Recte Lachmannus. Interrogat poeta utrum nasum
an crus rectius illi fuerit cum rectius dicat' per contrarium nasum
turpiter distortum. Serui turpis menda enumerat paterfamilias
eadem diligentia qua uti solebant in emptionum apochis et in
fugitiuorum renuntiationibus: conf papyrus ap. Wilckenum Herm.
XIX 1884 p. 419 δοῦλον . . . λευκόχρουν, ὑπόσιμον, εὐόφθαλμον,
εὖθύ<κωλον> (p. 424). ‘Rectioribus cruribus’ Pallad. VII 7, 7 ‘crus
rectius' Horat. serm. Ι 2, 81. Nunc in enumeratione positum idem
fere est atque porro. Respondet poeta ipse eo pentametro qui
insequitur.

583. Nonius ex grammatico p. 149, 7 ‘Petilum‚ tenue et
exile. Lucilius lib. XII (XXII Lachmannus) “insignis uariis cru-
cibus et petilis''.' uare's cruribus recte Bentinus: respondetur hoc
pentametro ei quae antecedenti uersui inest quaestioni. Seruus
qui nullis signis praeditus est, appellatur ἄσημος (Gradenwitzii
introduct. in doctr. papyr. Lips. 1900 p. 61. Fuerstius Philolog. LXI

