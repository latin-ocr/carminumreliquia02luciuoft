1 u. 2—8. 3

neque enim uerba ita sunt comparata ut credi possit deum
aliquem queri de proceribus Romae uel de Lupo qui ‘rancidulum
quiddam balba de nare locutus' (Pers. I 33) inducatur sicuti
Claudii lingua absona ridetur a Seneca apocoloc. 5. —- De hiatu

quam homo egit L. Muellerus de re metr. 2 (1894) p. 371: similiter
Lueretius III 1082 (II 617 V 74. 7 VI 716. 796) ‘sed dum

· abest quod auemus’ H 681 ‘reddita sunt cum odore in primis'

Horatius serm. II 2,Ν 28 ‘cocto num adest honor idem': conf
lib. XXX u. 1020.

3. Seruius ad Aeneidos X 104 ‘Accipite ergo animis. Totus
hic locus de primo Lucilii translatus est, ubi inducuntur dii
habere concilium, ct agere primo de interitu Lupi cuiusdam †
ducis in rebus, postea sententias dicere. Sed hoc quia indignum
erat heroo carmine mutauit et induxit primo loquentem Iouem
de interruptis foederibus, cuius orationem interrupit Venus, post
secuta Iunonis uerba sunt, quibus redarguit Venerem: unde nunc
Iuppiter illud, quod omiserat, reddit dicens: ergo quoniam pacem
esse non sinitis, ea quae sum dicturus aecipite? Scholion eorum
est qualia a scriptoribus qui de furtis Vergilii egerunt satis
inepte componebantur pertinetque ad totum exordium libri
Aeneidos X. Parum credibile est Lucilii uestigia secutum esse
Vergilium: immo uterque poeta hic illic secutus est Ennium qui
annali I et VIII deorum concilia induxerit et ad Ennii exemplum
legentes delegat Seruius ad u. 5. 6 Seruius auctus ad u. 10:
certe ex saturarum scriptore nihil sumere neque potuit neque
debuit poeta epicus. Apud Vergilium 1. s. X 5 di considunt tectis
bipatentibus ubi Seruius ‘bipatentibus physice dixit: nam caelum
patet ab ortu et occasu. Est autem sermo Ennianus (ann. 61 V)
tractus ab ostiis, quae ex utraque parte aperiuntur: unde et modo
“bipatentibus” apertis intellegimus'. Bipatentibus idem esse quod
apertis recte dixit (conf Aen. II 330) neque tamen physice uoca-
bulum illud est interpretandum sed ualuas caeli patere fecit
Ennius in deorum conciliis ideo, quia in urbe cum senatus habe-
batur ualuae curiae patebant more maiorum (Mommseni de iure
p. R. ΠΙ 2 Lips. 1888 p. 931). Sed cum Ennius et Vergilius
hanc rem quae nihil detraheret grauitati Musae suae ad simili-
tudinem senatus p. R. finxissent in poematis, Lucilius poeta eo
progressus est audaciae ut sat iocose deos immortales senatores
reddiderit, eisdem locutionibus et prohoemiis qui uterentur, quibus
illo tempore senatores utebantur rhetorum Graecorum discipuli et
sectatores, ut per ludibrium secundum morem et ordinem senatus
p. R. deos induceret agentes. Itaque non sicuti Homerus Ennius
Vergilius deos singulos deinceps fecit orantes, ita ut patris
hominumque diuomque uinceret sententia nouissime dicta, sed
aut orabant omnes, re peracta sententias dederumt siue tale-runt

18

