150 XI u. aee—398.

p. 183 seqq.) locum istum facete uidetur expressisse poeta. Nam ,
aperte altercationem Scipionis et Aselli produnt uerba Ciceronis ’
sicuti alter locus de orat. II 258 ‘ut illud Scipionis, cum Asellus
omnis se prouincias stipendia merentem peragrasse gloriaretur:
“Agas asellum'' et cetera', id est idem quod Febris dea Herculi
dicit apud Senecam apocoloc. 6 ‘tu autem, qui plura loca calcasti,
quam ullus mulio perpetuarius, . . . scire debes multa milia inter
Xanthum et Rhodanum interesse'. Oonf Martial. I 79 ‘Semper
agis causas Si res et causae desunt, agis, Attale, mulas.
’ Attale, ne quod agas, desit, agas animam’.

397. Nonius p. 181, 29 ‘Tenta dictum pro extensa. . . . idem
lib. XI “hic . . . in ordines tentae”.' Agitur de castris uel
hibernaculis: pelles enim sunt tentoria militum. Concedere
uocabulum militare est: conf Liu. XXXVII 39, 2 ‘instare hiemem3
aut sub pellibus habendos milites fore, aut si concedere in hiberna
uellet, differendum esse in aestatem bellum'. XXVI 20, 6 ‘in
hiberna diuersi concesserant’ V 2, 1 ‘hibernacula etiam, res noua
militi Romano, aedificari coepta’ 6 ‘quippe illos hiemem sub
tectis suis agere, . . . militem Romanum in opere ac labore,
niuibus pruinisque obrutum sub pellibus durare' XXIII 18, 15
‘nam et redierunt plerique scortis inpliciti, et, ubi primum sub
pellibus haberi coepti sunt, uiaque et alius militaris labor ex-
cepit, tironum modo corporibus animisque deficiebant’. Vbi
concessum i. e. ubi milites in unum locum coacti: uerbum sub-
stantiuum bis omissum est. Potest pertinere fragmentum ad
bellum Hispanicum.

398. Nonius ex grammatico p. 394, 22 ‘Spurcum etiam
fetidum. . . . Lucilius lib. XI “praetor . . . quam spurcus ore . . .
unum”.’ Spurcos ore i. e. δυσώδεις (Plato OAF I 652 Κ) Lach-
mannus: spu-reos ore quales sint explicat Cic. in Verr. III 23
‘Apronius ille, qui, ut ipse non solum uita, sedcorpore atque
ore significat, immensa aliqua uorago est et gurges uitiorum

. . postremo ut odor Aproni 'taeterrimus oris et corporis,
quem, ut aiunt ne bestiae quidem ferre possent, uni isti suauis
et iucundus uideretur’. in Pison. 13 ‘cum isto ore fetido
taeterrimam nobis popinam inhalasses’. At Lucilius non ganeones
et helluones, sed homines pathicos spectat et scorta uirilia: conf
Martial. XI 30 ‘os male causidicis et dicis olere poetis: sed
fellatori Zoile peius olet’ Petron. 9 ‘muliebris patientiae scortum,
cuius ne 'spiritus quidem purus est' 21 ‘cinaedus nos

’ basiis olidissimis inquinauit'. Appiani locum Iber. 85 ἐλθὼν δὲ

(ὁ Σκιπίων ἐπὶ Νομαντίαν) ἐμπόρους τε πάντας ἐξήλαυνε καὶ
ἑταίρας καὶ μάντεις καὶ θύτας cursim cum his uersibus contulit
R. Bouterwekius de O. Lucilio satirico Merseburg 1871 p. 6.
Agitur aperte de Scipione quem laudat miles quidam cum dicit

