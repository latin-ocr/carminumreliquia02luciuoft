30 11 u. ενι-60.

cum Plautus dixerit Rud. 659 idem ‘talos elidere’ Mil. 167, Lu-
cilius posuit primus ut uidetur ‘animam elidere’: secutus est
Ouidius metam. XII 503 ‘uiuacemque animam missis elidite sil-
uis' Apul. met. IX 38 . . . ‘latro . . . miserrimum iuuenem . . .
inuadit . . . resistens iuuenis . . . multis et crebris ictibus inpuram
elidit diuitis animam' quos locos L. Muellerus attulit. Similiter
spiritum elidere Celsus de med. V 28, 1 de ulcere ‘si circa sto·
maehum faucesue incidit, subito spiritum saepe elidit' et auctor
Aetnae 561 ‘his uiribus additur ingens spiritus adstrictis elisus
faucibus’. De inpuratus uide ad 11. 66. Versus accusatoris sunt
qui hunc pronomine Mucium appellarit: oratio obliqua indicat
‚referre accusatorem quae alii sibi narrauerint rei scelera. Similia
scelera parum credibilia de Pisone refert Cic. in Pis. 34, 83 seqq.
Contumeliosum admodum fuisse Albucium in aduersarios tradit
Cicero de nat. deor. I 93.

59. Nonius ex grammatico p. 37, 14 ‘Monogrammi dicti
sunt homines macie pertenues ac decolores: tractum a pictura,
quae prius quam coloribus corporatur umbra fingitur. Lucilius
lib. Π “uix . . . monogrammo’'.' Agitur de homine macilento:
conf Lucret. lv 1166 ‘ischnon eromenion tum fit cum uiuere non
quit prae macie’. Ouid. a. a. Π 660 ‘sit gracilis, macie quae
male uiua sua est’: tres hos locos contulit P. Burmannus ad
Ouidii et Dousa ad Lucilii 1. s. Monogrammos adiectiuum solus
praeter Lucilium Cicero adhibuit de nat. deor. Π 59 ‘quae uerens
Epicurus monogrammos deos et nihil agentis commentus est’.
Quos deos accuratius descripsit Posidonius apud Cic. de nat. deor.

I 123 . . ‘neque enim tam desipiens fuisset, ut homunculi
similem deum fingeret, lineamentis dumtaxat extremis, non habitu
solido .. . exilem quendam atque perlucidum'. Potest coniungi

hoc fragmentum cum uersibus antecedentibus.

60. Nonius p. 4, 21 Capulum dicitur quicquid aliam rem
intra se capit: nam sarcofagum, id est sepulchrum, capulum dici
ueteres uolunt, quod corpora capiat . . . Lucilius satyrarum lib. Π
“quem illi cum uidissent . . . cubare’'.' Archetypus Nonii glossam
habuit cwm superscriptam sicuti meret u. 10 quam recte expulit
Baehrensius, cum quom L. Muellerus restituerit. — aliumque cu-
bare] cubare uocabulum ex cottidiano arripuit sermone Lucilius
ueluti inscriptiones sepulcrorum Faliscae (Zuetaieffius Inscr. Ital.
Inf. Dial. 66) ‘heic cubat, he cupat' similia exhibent: Ὦ. Brutius

.. mercator . heic cubat’ Notizie d. sc. 1902 p. 54. Qualem
hoc loco historiam narrauerit ex his duobus uersibus licet diui-
nare: erat similis Milesiae illius quae narratur de matrona Ephe-
, sia (Petron. 111 112). Homo quidam obrutus aere alieno et
criminibus cum effugere cuperet aut tristes Kalendas aut iudicem
imminentem, persuadet familiae ut mortuum sese esse palam

