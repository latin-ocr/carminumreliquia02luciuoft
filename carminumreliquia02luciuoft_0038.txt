6 Ι u. 8-9,

ulfimo scripsimus. Atque agitur quidem uersibus 5—7 de deo
aliquo, qui urbem et populum Romamum quo modo seruare possit
meditatur3 e uersu 7 apparet eundem operam dedisse, ut saltem
ad lustri finem urbis interitum differret aut urbem ipsam saluam

protolleret: ubi animaduertendum est hoc pronomen quod signifi· ’

cet id quo uiuunt lustrum praesens. Quod scilicet lustrum ceperat
eodem anno exordium quo Lucilii poesis 623s131: quo Q. Pom-
peius Q. Metellus censores qui Lucilii inimici erant Lupum prin-
cipem senatus fecerant: nondum exierat cum librum I Lucilius
conscripsit. Videmus ex uerbis petisset et protolleret sententiam
dei non a deo ipso dici in concilio sed a poeta referri. Conf
Hor. carm. saec. 65 ‘Si Palatinas uidet aequus arces, Remque'Ro-
v manain Latiumque felix Alterum in lustrum meliusque semper
Prorogat aeuum'. Val. Max. IV 1, 10 ‘Africanus . . . censor cum
lustrum conderet inque solito fieri sacrificio scriba ex publicis
tabulis sollemne ei precationis carmen praeiret, quo di immor-
tales ut populi Romani res meliores amplioresque facerent, roga-
bantur: “Satis''‚ inquit, “bonae et magnae sunt. Itaque precor
ut eas perpetuo incolumes seruent”.’ Meditabatur Iuppiter quo-
modo urbis populique Romani ruentis differret excidium. Scipio
Aemilianus modo erat per uim necatus a sicario, in urbe funesta
seditio grassabatur Gracchana, in Italia sociorum audiebatur fre-
mitus, tum bellum imminens F1egellanum animos angebat. Ideo
deorum concilium conuocauerat Iuppiter urbis custos (Cic. in Cat.
I 11 ΠΙ 29) ut etiamsi Romanis di essent irati, tamen uiderent
si quo modo possent munus fungi et muros seruare. Propert. III
11, 65 ‘Haec di condiderunt, haec di quoque moenia seruant’.
9. Scholiasta Pers. I 1: ‘O curas hominum, o quantum est
in rebus inane] inane. ὅσον τὸ κενόν. Hunc uersum de Lucili
primo transtulit et bene uitae uitia increpans ab admiratione in-
cipit’. Primum Persii integrum uersum, non secundum ‘Quis
leget haec? min tu istud ais? nemo, hercule. nemo?’ ut Lach-
mannus et L. Muellerus arbitrati sunt a Persio ex Lucilii libro Ι
desumptum esse demonstrauit post Pinzgerum alios de quibus
uide Gerlachii Lucilium p. 5, 29 O. F. Heinrich Des A. Persius
Flaccus Satiren Leipzig 1844 p.- 74: cuius iudicium probarunt
Buechelerus in Persii editione Baehrensius in F. P. R. alii. Neque
enim magni faciendum si in codice aliquo scholion illud ad u. 2
adscriptum esse uidetur et u. 1 Persii solus ita comparatus est
ut ex Lucilio integer possit esse translatus: o repetitum Lucili-
anum esse eui'ncit u. incert. 1238. Non libri I sed orationis ali-
cuius prohoemium fuit hic uersus quo Iuppiter sicuti Ecclesiastes
κενοσπουδίαν et ματαιοπονίαν mortalium uituperarit: neque enim
quemquam deorum magis decet eiusmodi conquestio qualis est
illa Hom. α 32 ὦ πόποι, οἷον δή νυ θεοὺς βροτοὶ αἰτιόωνται· ἐξ

