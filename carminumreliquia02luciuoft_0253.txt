XXVI u. 592—596. 221

leget haec?'’ Min tu istud ais? vNemo hercule. “Nemo?''
Vel duo uel nemo’ e. q. s. Item Horatius serm. I 4, 72 ‘nulla
taberna meos habeat neque pila libellos, quis manus insudet
’ uulgi Hermogenisque Tigelli' 10, 81 ‘Plotius et Varius, Maecenas
Vergiliusque Valgius et probet haec Octauius optimus atque
Fuscus et haec utinam Viscorum laudet uterque Demetri,
teque, Tigelli, discipularum inter iubeo plorare cathedras’. Verba
illa Ciceronis de orat. l. s. s. continent Lucilii ipsius aperte frag-
menta: nam quae ponit ‘neque se ab indoctissimis neque a
doctissimis legi uelle’ in eo quod Plinius seruauit ex Cicerone
fragmento facile agnoscuntur, ad ‘quod alteri nihil intellegerent'
conf Ter. Andr. 17 ‘faciuntne intellegendo ut nil intellegant?’
Reicit poeta modestus iudicium C. Persii propter doctrinam eius,
v P. Scipionis Aemiliani, P. Rutilii Rufi cons. 649s105 propter
sermonem suum parum elegantem: quorum unus ille Persius
nulla re magis inclaruit quam Lucilii praeconio quod de doctrina
eius hoc loco protulerat: hunc contra socios et nomen Latinum
decem annis post stetisse edocet Cic. Brut. 99 ubi de C. Fannio
ἶ . . qui consul cum Domitio fuit (632l122), unam orationem de
sociis et nomine Latino contra Gracchum reliquit sane et bonam
et nobilem (ORF ed. Meyeri2 p. 199). Tum Atticus: Quid ergo?
estne ista Fanni? Nam uaria opinio pueris nobis erat. Alii a
C. Persio litterato homine scriptam esse aiebant, illo quem signi-
ficat ualde doctum esse Lucilius: alii multos nobilis, quod quisque
potuisset, in illam orationem contulisse’. Scipionis auspicio et
ductu bello Numantino modo meruerat eques poeta: quo bello
equitibus praeerat tertius ille Rutilius tribunus militum auctore
Appian. Iber. 88 in expeditione Pallantina (conf lib. XXX u. 972)
ὁ δὲ (Σκιπίων) Ῥουτίλιον Ῥοῦφον, συγγραφέα τῶνδε τῶν ἔργων,
τότε χιλιαρχοῦντα ἐκέλευσε τέσσαρας ἱππέων ἴλας λαβόντα ἀναστεῖλαι
τοὺς ἐνοχλοῦντας. Egregie* constat de tempore huius saturae
Ciceronis illo testimonio: rediit Scipio et Lucilius ex Hispania
post tribunorum comitia anni 621 s 133 quibus mense Iulio⁴ Ti.
Gracchus occisus est (Appian. b. c. I 14 Mommseni de iure publico
p. R. Ι (1887) p. 585 Plut. Ti. Gracch. 7. 13. 21), ante comitia
consulum acta fere mense Nouembri (Mommsenus l. s. p. 583:
Cic. Lael. 73 ‘ut Scipio P. Rupilium potuit consulem (anni
622 s 132) efficere, fratrem eius Lucium non potuit')3 scriptus est
igitur saturarum liber post autumnum anni 621 s 133, ante
annum 625 s 129 quo Scipio mortuus est. Quod poeta scripsit
sese Consentinis, Tarentinis, Siculis malle scribere, quam urbanis
illis, Scipioni (cuius sermonis elegantias tangit u. 963. 964) et
Rutilio Rufo, id sermonis eius testimonium est egregium: Latino
sermone id genus utebatur, qualem usurparant Scipionis milites
ex tota Italia coacti, sermone minime nimirum urbano aut eleganti.

