Ἦ u. 254-258. 97

Tigellium Hermogenem et hic inuehitur, eumque Sardum dixit,
quod in Sardinia esset natus. adnotandum ergo et Sardum et
Sardiniensem dici posse. nam Lucilius (lucilium codd) Sardinien-
sem dixit in sexto saturarum sic [Tigellium]: ‘e Sicula Lucilius
(lucilium codd) Sardiniensem terram'. at Licinius Caluus de
eodem Hermogene loquens Sardum dixit “Sardi Tigelli putidum
caput uenit''. non nulli tamen ueterum grammaticorum sic
appellationes has diuiserunt, ut Sardum putarent dici eum qui
in Sardinia natus sit, Sardiniensem autem incolam Sardiniae’.
Recte eiecerunt Tiyelliwm, dubito an non recte Lucilium e uersu
suo expulerint, qui in saturis suis nomen suum exstare uoluerit
nonnumquam. Nam et metrum suffragatur nec sententia refra-
gatur scribenti ‘<cum peterem> e Sicula Lucilius Sardiniensem
Terram'. Nam cum in hoc libro u. 256 actum sit de musimoni-
bus Sardis, probabilissimum esse apparet reuera poetam Sardi-
niam adiisse dum e Sicilia, ubi praedia eum habuisse exponitur
ad lib. XXVI u. 667, iter facit. Sardus et Sardiniensis adiectiua
usurpantur sicut Plautus in eadem fabula scripsit hospes Siculus
et Siciliensis (Rud. 49. 451); ἐς Σικελήν ποτε γαῖαν iam dixerat
Theogn. 783 Β 011111 herous terrae nomen non capiat.

256. Nonius ex grammatico p. 137, 23 ‘Musimones, asini,
muli aut equi breues. Lucilius lib. VI “praetium emit qui . . .
musimonem’'. Cato de Letorio (p. 49, 3 Iord.) “asinum aut musi-
monem aut arietem''.' Valde dubites oportet num recte inter-
pretetur Nonius uocabulum musimonem in uersu Lucilii. Nam
longe diuersa referunt alii de musimonibus ueluti Strabo libro V
p. 225: γίνονται δ’ ἐνταῦθα (in Sardinia) οἵ τρίχα φύοντες αἰγείαν
ἀντ’ ἐρέας κριοί, καλούμενοι δὲ μούσμωνες, ὧν ταῖς δοραῖς θωρα-
κίζονται. Plinius nat. hist. VIII 199 ‘Est ‘m Hispania, sed maxime
Corsica, non absimile pecori yenus musmonum, caprino uino quam
pecoris uellem· propius'. Similia Paus. X 17, 12 Aelian. d. nat.
anim. XVI 34. Hodie id genus pecorum etiamnunc illis exstat
regionibus Mufflon quod appellant. Sed Seruius ad Verg.
georg. III 446 hoc modo de musimone: ‘musmonem dicit ducem
gregis’, aliter Isidorus orig. XII 1, 61. ‘musmo ex capra et ariete:
est autem dux gregis'. At Nonium errare inde est probabile,
quod in eodem libro u. 254 musimonum patria, Sardiniensis terra
commemoratur: unde Sardorum mores describi hoc uersu conicias.
Nam et Cato Sardiniam praetor bene nouerat qui musimonem
ante Lucilium apud Nonium 1. s. s. commemorat (Nepos Cat. I 4).
Neque tamen recte uiri docti pretium sustulere cum Ι. Dousa scri-
bentes praedium. Nam quod codd habent praetium, scriptura
uulgaris est et satis nota: sed ‘emere pretio pretioso uelim' dicit
Plaut. Epid. 120, ‘pretio redemit' Cic. Verr. V 117, ‘mors pretio
uel sit emenda mihi' Propert. 111 16, 22. Qui ablatiuus est sicuti

Lucuii rell. ed. Manx. Π. 7

