60 111 u. 123—125.

Σικελίαν μικράν. Puteolis profectus una die uoluit peruenire
Palinurum, altera inde petere regionem Vibonensem, tertia fretum:
Palinurum reuera media nocte peruenit mari tranquillo (u. 127).

124. Gellius Ι 16, 2 et ex eo Macrobius Saturn. I 5, 6
‘. . . Lucilius in tertio satyrarum “ad portam . . . exinde (sex inde
Macrobius) Salernum (salternum codd Gellii). mille, inquit, est,
non mille sunt’'.' Innumeros criticorum emendandi conatus huic
uersui adactos sedulo ut adsolet enumerat Hertzius Gellii 1. s. s.
At mirandum est temptasse uiros doctos portam et porta quae
testantur utriusque scriptoris codd: sex inde Macrobius ipse per-
uerse scripsit caecuttiens oculis uel dormitans. Mille enim passuum
non distat oppidum ab oppido} una tantummodo Marcina prope
Salernum posita (Strab. V p. 251 med.) poterat memorari a poeta,
sed ne hanc quidem memorari credibile est, quia remis promon-
torium Mineruae superat petitque Salernum mari non terra poeta
u. 125. Itaque cum u. antecedenti uiderimus transire Lucilium
Puteolos, par est hoo uersu eum dixisse mille passuum esse iter
per urbem a porta Capuana ad portam marinam (τὴν κατὰ τὸ
ἐμπόριον πύλην FHG H p. 261, 2) neque uideo quomodo huic
interpretationi aduersetur aut regio Puteolana ipsa aut Pompeio-
rum oppidi minoris mensurae angustiores quod oppidum transire
solebant a port-a Herculanea intrantes, exeuntes per Stabianam.
Scripsit igitur poeta ‘inde Puteolos transimus et homines et oppi-
dum quod iter est mille passuum, cum porta Capuana ingressi
eximus porta marina. Exinde Salernum. Supplendum est swmus
profecti quo de genere ellipsis conf Draegeri syntax. hist. 1. L. 1²
p. 200. Soluerunt mari tranquillo tempestate serena uento nullo:
qua de re uide u. 125.

125. Seruius auctus ad Aeneidos I 244 ‘fontem superare
Timaui’. ‘Superare nauticus sermo est. Lucilius “promontorium . . .
Mineruae''.’ Soluerat poeta Puteolis: iam inter Capreas et oram
nauigans Surrentini litoris flectit Mineruae promontorium, τὸ Ἀθή-
ναιον, ὅ τινες Σειρηνουσσῶν ἀκρωτήριον καλοῦσιν· ἔστι δὲ ἐπ) ἄκρῳ μὲν
Ἀθηνᾶς ἱερόν, ἵδρυμα Ὀδυσσέως· διάπλους δ’ ἐνθένδε βραχὺς εἰς
Καπρέας νῆσον (Strab.Vp. 247). Confert Gerlachius Ouid. met. XV 709
‘inde legit Capreas promontoriumque Mineruae'. De mensura et
etymologia uocabuli promontorium uide L. Muellerum d. r. m.²
p. 302. Idem iter nauium Alexandrinarum Puteolos quae petant
describunt Statius silu. ΠΙ 2, 22 ‘prima Dicarcheis Pharium grauis
intulit annum, prima salutauit Capreas et margine dextro sparsit -
Tyrrhenae Mareotica uina Mineruae' et Seneca epist. 77, 2 ‘cum
, intrauere Capreas et promontorium ex quo “alta procelloso specu-
latur uertice Pallas” ' (Baehrensii FPR p. 359, 24). Mari tran-
quillo malacia inuitante Lucilium Puteolis profectum cognoscitur
uocabulo remis: neque iniquiore poetam tempestate postea usum

